                                              СУ „СВ. КЛИМЕНТ ОХРИДСКИ“, ФМИ
                                            СПЕЦИАЛНОСТ „СОФТУЕРНО ИНЖЕНЕРСТВО“
                                            Увод в програмирането, 2018-2019 г.
                                                  Задачи за домашно № 1

1.  Да се напише програма, която въвежда естествени числа от клавиатурата (по малки от 2^16), до въвеждането на отрицателно число. 
    Да се изведе на екрана абсолютната стойност на разликата между най-малкото и най-голямото от въведените числа (без да се взима 
    предвид последното въведено отрицателно число). При въведени по-малко от две естествени числа, да се изведе подходящо съобщение 
    за грешка. 
    
2.  Да се напише програма, която по въведено цяло от клавиатурата число, в интервала [-2^32, 2^32-1] и цифра извежда на екрана броя 
    на срещанията на цифрата в десетичния запис на числото.
    
3.  Да се напише програма, която симулира работата на 4 битов калкулатор на цели числа без знак. Програмата да приема от 
    клавиатурата 3 числа, разделени от интервал и подредени по следния начин: 1 операнд, 2 операнд, операция. Допустими стойности 
    за двата операнда са числата от 0 до 15, а за операция са следните 
        a.	0 – събиране
        b.	1 – изваждане
        c.	2 – умножение
        d.	3 – целочислено деление
    Програмата да отчита особеностите на аритметичното пресмятане на цели четирибитови числа и препълването ако резултатът от 
    операцията е извън интервала на възможните стойности. Ако операндите са извън интервала или се прави опит за деление на 0, 
    да се извежда „Wrong input”.

        Пример:
        Вход	    Изход
        8 12 0	    4
        4 10 1	    10
        12 4 3	    3
        19 8 1	    Wrong input
        
4.  Да се напише програма, която рисува на екрана (в конзолата) квадрат, завъртян на 45 градуса, чрез символ, въведен от 
    клавиатурата. Квадратът да е запълнен и центриран спрямо екран на конзолата с размер 25 реда и 80 символа на ред. Размерът на 
    страната на квадрата (в брой символи) се въвежда от клавиатурата, като трябва да отговаря на условието, квадратът да се събира
    на стандартен екран с големина 25 реда.

5.  Да се напише програма, която прочита от клавиатурата координатите на точка в декартовата координатна система (две дробни 
    числа, отделени с интервал) и определя дали точката се намира в черната, в бялата област на фигурата, дали е на границата на
    някоя от областите или се намира извън фигурата. Програмата да извежда в конзолата съответно: „White”, “Black”, “Undefined” 
    или „Outside”. https://github.com/andy489/Introduction_to_Programming_CPP/issues/1
  
        Пример:
        Вход	       Изход
        -2.0 0.5        White
         0.0 3.0	Black
         0.0 2.0	Undefined
         6.0 6.0	Outside
         
    ПОЯСНЕНИЯ:
    
      1. В решенията на дадените задачи не се допуска използването на
        a.	Оператора goto.
        b.	Масиви, структури и символни низове
        c.	STL функции
      2. Всички предадени програми трябва да се държат адекватно при некоректни входни данни от потребителя. (например въвеждане
         на поредица от символи, когато програмата очаква число; въвеждане на стойности извън интервала, посочен в условието и 
         други).
      3. Файловете с решенията може да съдържат само стандартните символи с кодове от 0-127 (не се разрешава използване на 
         кирилица, например в стринговете или коментарите!).

                                              СУ „СВ. КЛИМЕНТ ОХРИДСКИ“, ФМИ
                                            СПЕЦИАЛНОСТ „СОФТУЕРНО ИНЖЕНЕРСТВО“
                                            Увод в програмирането, 2018-2019 г.
                                                  Задачи за домашно № 2

6.  Да се напише функция F, която приема като параметри масив от цели числа Arr, дължина на масива L<100 и цяло число М (|M|<L).
    Функцията да  “превърта“ масива, като премества елементите му с брой позиции равен на М. Ако М>0, преместването е надясно, а
    ако М<0 – преместването е наляво. Да се напише функция main, в която са декларирани локално масива Arr и L и се въвежда от 
    клавиатурата М. Да се изведе на екрана масива Arr, след изпълнението на F върху него.
        Пример:
        Вход                                            Резултат        
        Arr = {6, 5, 6, 0, 3}, Length = 5, М = 2        Arr = {0, 3, 6, 5, 6}
        Arr = {6, 5, 6, 0, 3}, Length = 5, М = -3       Arr = {0, 3, 6, 5, 6}
        Arr = {6, 5, 6, 0, 3}, Length = 5, М = -6       Error!

7.  Да се напише функция G, която намира дължината на най-дългия подниз А на даден низ B (предполага се, че B e с максимална 
    дължина от 100 символа), който е съставен само от повторения на низа C. Да се върне като параметър и началния индекс 
    на А в B. Да се напише функция main, която въвежда B и C от клавиатурата и извежда на екрана дължината на А и началният му 
    индекс в В.

        Пример:
        Вход                        Изход
        B: “acbcbcbbbcbcbcalk”      Index: 8
        C: “bc”                     Length: 6

        B: “acbcbcbbbcbcbcalk”      Index: 6
        C: “b”                      Length: 3

        B: “skkdaskl”               Index: -1
        C: “aska”                   Length: 0

8.  Дадена е двумерна матрица (6х6) от цели числа. Казваме, че матрицата е опростена, ако елементите и са със стойности 
    между “0” и “9”. Да се напише функция, която: 
      а. Приема като параметри, указател към първия елемент на опростена матрицата и цяло число М;
      b. Проверява дали дадена матрица е опростена;
      c. Връща като резултат броя срещания на числото М, при прочитане на елементите на матрицата по колони и редове и в двете 
      посоки. Да се напише функция main, в която е деклариран локално двумерен масив от цели едноцифрени числа с размер 6х6. 
      Да се въведе от клавиатурата цяло число, и да се изведе на екрана броят на срещанията му при прочитане на елементите на 
      двумерния масив по колони и редове и в двете посоки (всеки елемент на масива е цифра в числото).
        Пример:
        Вход                  Изход       
        5 4 3 8 0 6           4
        9 4 5 1 0 2
        8 5 8 0 6 1
        0 9 6 8 4 2
        6 1 0 2 6 1
        2 1 8 4 2 6 

        M=608


